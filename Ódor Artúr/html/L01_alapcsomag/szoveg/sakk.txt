A sakk bemutatása
Ez az oldal a kedvenc játékomról, a sakkról szól, amelyhez sok személyes élményem is kötődik.
{rövid kedvcsináló videó a sakkról - sakk.mp4}
A játékról
A sakk táblajáték két személy részére, és egyben sportág is. A „sakk” szó nemcsak a játékot jelenti, hanem azt a helyzetet is, amikor az ellenfél királya „ütésben van”.
A sakkjátékot két játékos játssza egymás ellen a négyzet alakú, nyolc sorra és nyolc oszlopra felosztott sakktáblán, 16–16, azaz összesen 32 bábuval. A két játékos bábui határozottan eltérő színűek. A színek elnevezése világos, illetve sötét. 
A tábla
{A sakktáblát és az alapállást bemutató kép - sakktabla.png}
Sakktábla az alapállással
A tábla mindig akkor áll helyesen, ha a bal alsó sarokban sötét, a jobb alsóban pedig világos színű mező van. Vízszintesen az 1-től 8-ig, arab számokkal jelölt sorok, függőlegesen az a–h betűkkel azonosított vonalak vannak. 
A figurák
{A sakkbábukat (gyalog, huszár, bástya, futó, vezér, király) bemutató kép - figurak.png} 
Sakkbábuk: gyalog, huszár, bástya, futó, vezér, király
A játék kezdetén a világosnak és a sötétnek ugyanannyi figurája van:
1–1 király, 
1–1 vezér (alternatív neve: „királynő”), 
2–2 bástya (alternatív neve: „torony”), 
2–2 huszár (alternatív neve: „ló”), 
2–2 futó 
8–8 gyalog (alternatív neve: „paraszt”). 
A figurák kiindulási helyzetét, illetve mozgatásuk lehetőségeit a játék szabálya határozza meg.
A játszma kimenetele
A játszma valamelyik fél győzelmével ér véget:
	Ha királyunk sakkban áll, és a sakk megszüntetése semmilyen módon sem lehetséges, a játszma véget ért: mattot kaptunk. A másik fél nyerte meg a játszmát.
	Ha időre játszunk, és lejárt a gondolkodási időnk, elveszítettük a játszmát.
	Ha olyan anyagi hátrányba kerültünk, hogy a folytatás csak időhúzás lenne, mert az ellenfelünk előbb-utóbb biztosan mattot ad, akkor a játszmát feladhatjuk.
A játék kimenetele további esetekben döntetlen:
	Patt: A lépésre következő félnek nincs semmilyen lépéslehetősége, a királya azonban nincs sakkban.
	Az ötven lépés szabálya: Ha úgy történik a játszma során 50 lépés, hogy közben nincs sem ütés, sem gyaloglépés, és bármelyik játékos igényli, akkor a játszma döntetlen.
	Háromszori tükörkép: A táblán háromszor ugyanaz az állás látható. Ez nagyon gyakran örökös sakk formájában jelentkezik, azaz a király különféle sakkokat kap, amiből kilép, de a sakkokat ismételni lehet.
	Nincs mattadó erő: Az ütések következtében már egyik félnek sincs megfelelő anyagi ereje, hogy mattot adhasson. 
	Ha van mattadó erő, de a bábuk egy része blokkolt, feloldásukra nincs lehetőség, a szabad bábukkal pedig nem lehet mattot adni.
	Ha az előbb felsorolt helyzetek bármelyike elkerülhetetlen a lehetséges lépésekkel.
	A játékosok a játék folyamán bármikor megegyezhetnek döntetlenben. Döntetlent ajánlani csak a saját lépésünk megtételével egyidejűleg lehet.
Minősítés
A klasszikus sakkjátékban nemzetközileg elismert címet csak a Nemzetközi Sakkszövetség (FIDE) adhat, mégpedig a következőket:
A FIDE által adott címek
Megnevezés	Rövidítés	Feltétel
FIDE-mester	FM	Ha az Élő-pontszáma 2300 vagy több.
Nemzetközi mester	IM	Ha az Élő-pontszáma 2400 vagy több, és legalább három alkalommal teljesíti a FIDE által előírt normát.
Nemzetközi nagymester	GM	Ha az Élő-pontszáma 2500 vagy több, és legalább három alkalommal teljesíti a FIDE által előírt normát.
Források
	https://pixabay.com/videos/chess-strategy-chess-pieces-19459/
	https://pixabay.com/vectors/chess-board-game-meeples-squared-36334/ 
	https://pixabay.com/vectors/chess-game-pieces-chess-pieces-145184/ 
	https://pixabay.com/photos/chess-queen-white-queen-bishop-6872244/ 
Személyes élmények
Gyerekkoromban édesapám tanított meg a sakk rejtelmeire, később viszont már én tanítottam meg az öcsémet a játékra. Szerencsére neki is nagyon megtetszett, így gyakran játszunk házi bajnokságokat.
Egyik karácsonyra egy nagyon speciális készletet kaptunk, imádunk ezzel játszani.
{Fotó az ajándékba kapott készletről - sakkajandek.jpg} 
Fotó az ajándékba kapott készletről
Sakkozás közben szinte mindig zenéket is hallgatunk, de csak olyanokat, amelyek nem vonják el a figyelmünket a játékról. Ilyen például Jacob Field zenéje is.
Az alábbiakban Te is meghallgathatod a Moonshiner című számát.
{zene lejátszása - jacobfield.mp3}