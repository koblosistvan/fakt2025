I. 679. Egy kisváros utcáin és terein a meleg nyári napokon a fákat és más köztéri növényeket 
locsolják. A modern locsolókocsi adatrögzítője feljegyzi, hogy az egyes növényeknél hány liter 
vizet használt fel a kertész.

Készítsünk programot i679 néven, amely megadja a locsolási adatok átlagát, móduszát, mediánját 
és az éppen ennyit fogyasztó első növények sorszámát, valamint, hogy hány növény locsolásánál 
használtak fel éppen ennyi vizet.

A program standard bemenetének első sorában a meglocsolt növények N száma (1≤N≤1000) és egy 
növény locsolásához felhasznált víz maximális M térfogata (1≤M≤200) literben van szóközzel
elválasztva. A következő sorban az N növény locsolásához felhasznált víz (1≤Vi≤M, egész szám)
térfogata szerepel.

A program standard kimenetére három sort írjunk ki, bennük az adatokat szóközzel elválasztva. 
Az első sorba az átlagos locsolási térfogatot egész számra kerekítve, az első éppen átlagos 
vízfogyasztó növény sorszámát, és hogy hány növényt locsoltak éppen ennyi vízzel. A második
sorba írjuk ki a locsolási térfogatok móduszát (több módusz esetén a legkisebbet), valamint 
az első ennyivel locsolt növény sorszámát, illetve összes számát. A harmadik sorban a 
vízmennyiségek mediánja legyen, az első ennyi vízzel locsolt növény sorszáma, majd az éppen 
ennyivel locsolt növények száma. Ha az adott középértéknek megfelelő vízzel egy növényt sem 
locsoltak, akkor a második szám az adott sorban legyen −1.

Pl:
Bemenet
11 100
48 15 18 18 15 18 8 15 11 18 10

Kimenet
18 3 4
18 3 4
15 2 3